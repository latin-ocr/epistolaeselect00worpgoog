115

Habent haec verba aliquid Pyrgopolinicitatis. Itaque
cum eo homine non erit agendum nisi Latine. ‘Id vero
quod sequitur, p. 222, bellissimum istud dicterium in
eos, qui, cum Latine scribant, nomina-sua inflectunt
ad rationem linguae Latinae, non sine grandi piaculo apud
aures Gallicae, je m’estonne que des Spa-vans, et
meme des Sfavans en I US, id inquam tam feliciter
natum scomma, quis credat ridiculo poetae Scarroni ¹)
deberi? Et tamen debetur. Ita ille, in oda ad Gel-
sissimum Principem Auriacum scripta , ante hos qua-
draginta sex annos:
„Heinsius‚ et Salmasius,
Qu' en Francois nous disens Saumaize,
Et Menaye (car n' en deplaise
Aux noms terminez en IUS,
Sans l’appeller MENAGIUS)
11 ne faut pas que je le taise’', etc.
Sed fortasse hoc dedit honori Maintenoniae, quae
est vidua Scan-onis. Quae in fine habet Perraltus pro
dictione ludicra, (la poesie burlesque) quasi haec sit
pars poesios noviter inventa, et quam quia antiqui
ignoraverunt, tantum non triumphat, videat ipse an
possit defendere, si rite oppugnentur. Interim non te
latet liber eruditissimus Franc. Vavassoris de Ludicra

Dictione ²). Bona quoque sunt, quae super eadem
pronuntiavit materia Balzac, Entretien XXXVIII ³) ,

 

¹) Paul Scarron (mlo—1660), versuum ludicrorum
auctor, satis est notus,

2) Francois Vavasseur (1605—1681), e societate Iesu,
multa edidit opera Latina3 eius liber: De Ludicra dic-
tione prodiit a. 1658.

³) Jean Louis Guez de Balzac (1594—1654) celeber-
rimus est auctor Gallicus, Eius liber les Entretiens prodiit
a. 1658 Lugduni.

