153

in Propertium labore, id sane, mi Hesseli‚ perquam
mihi est jucundum. Neque enim has vigilias eo in
lucem emisi, quo doctis viris displicerem, aut offenderem
ingenia ad elegantias Romanas nata ac facta. Plebem
minutam literionum nihil curo: non etiam canes illos
grammaticOS‚ qui nihil rectum credunt nisi quod ipsi
fecerunt. De valetudine quod mihi gratularis, facis tu
quidem amice: sed enata est mihi molesta ventriculi
intemperieS‚ cum multo cibi fastidio. Quae res multis
me modis male habet3 ita ut et ineptus sim ad labo·
rem, et ipsa mihi studiorum tractatio propemodum
sordeat3 non aliter atque mulierculis accidere ajunt ex
pica (Ρ) laborantibus, Atque haec caussa est cur non
respondeam ad officiosissimas literas praestantissimi
Elgeri. Oui tu, quae tua est humanitas, facile excu· -
sabis hano meam rusticitatem haud quaquam sponta-
neam. Feci tamen, uti petebas, exiguum epigrammation ¹);
quod utinam ne referat domini sui languorem. Sed tu
videbis, qui optime potes, Vale mi Hesseli, et me
amare perge.

ssaemf-toe. 'svs‘ J

CXXXI.

francisco Hesselio
lanus Broukhusius.

Invitus audio ‚ mi Hesseli‚ de tua valetudine: quam·
quam et mihi mea non est nimis prospera, ab immo·
derato pituitae defluxu, Respiciet nos, spero, Salus.
Interim feramus patienter, quod mutare non possumus.
Magnum utrique nostrum vel remedium vel solatium

 

 

¹) D. XXIII Martii 1702 Β. composuit carmen: In
Gulielmi Elqeri Emblemata amatoria (Poem, pag. 251).

