159

meo paullo quam antea fuit nitidiorem, atque a scripto-
rum codicum fideli ope mendis minus multis inquinatum. -
Nam ut omnia a me perpurgata esse credam, non
sinit humanae conditionis imbecillitas, neque meae
valetudinis ratio, per quam saepenumero factum fuit,
ut in medio cursu subsistendum mihi senserim ac stri·
gandam. Data tamen est opera haud indiligens, ne
quid praetermitteretur, quod facere posset ad lucem
optimi poetae, et, si ita loqui licet, Romanissimi. -
Quantum autem praestiterit mea hic industria, Tu,
Vir Amplissime, unus omnium optime statues, Tu,
inquam, qui quum' omnium disciplinarum spatia cum
laude sis emensus, neque in his nostris literis ignores
quidquam, suum cuique rei precium ponere cum
summa aequitate jam olim didicisti. Itaque Tuo ‘ego
arbitrio vel stare· vel cadere volo , unice securus quid
de me judicent minorum gentium Aristarchi. Deus
Ο. M.- Te, Vir Amplissime‚ quam clementissime inco-
lumem velit ac sospitem, non studiorum minus bono
communi, quam reipublicae!

Scribebam aeger, ac longo malo tantum non penitus

fractus, Amstelod. in eremo suburban0, 21 Augusti·
17071)

OXJCKV2)
lano Broukhusio
Gish. Cuperus.

Eruditum inprimis munus tuum accepi, et illi evol-
vendo, quantum temporis occupationi meae surripere
potui, impendi. Video non absque singulari, imo

 

¹) Est haec postrema quam vidi Broukhusii epistola.
Obiit d. XV Decemb. eius anni.

2) [11 Bibliotheca Regia Hagana.

