62

Dicam. Apud Propertium, lib. 3. El. 7 Ι), hic versus
est, qualem quidem edidit Scaliger ²):

Praxitelem proprius vindicat arte lapis.
Pro τῷ proprius pleraeque editiones habent Patrius,
Est ejus Praxitelis mentio apud Plinium, lib. 34, c. 8,
ubi eum floruisse ait centesima quarta Olympiade, una
cum Euphranore. Multa autem Praxitelis opera recen-

. set ljb. 7, c. 38, et lib. 36, c. 5, nusquam facta patriae

mentione. Iste porro versus Propertii, quem laudavi,
in duobus MSS. codicibuS, quos ego et Francius stu-
diose contulimus, ita liquidissime ac sine ulla litura
comparet:
Praxitelem propria vindicat urbe lapis.

Ea lectio si vera est, Parium fuisse oportet. Quod
idem mihi suggerit Plinius, Omnes (inquit lib. 36,
c. 5) tantum candido marmore usi suni e Paro insula, etc.
Anglus autem ille, qui nobis Dictionarium Geographico-
poeticum etc. concinnavit, (noli ridere) Praxitelem natum
dicit in extrema Italiae ora, quam magnam Graeciam
vocabant, deinde ob artis excellentiam civitate Romana
donatum. Unde ille hoc habuerit, non possum diri-
nare. Neque enim Plinius, ut nosti optime, neque
Athenaeus, ubi de Praxitele sermo est, ejus unquam
patriae meminerunt. Sed fortasse hanc tam bellam tamque
eruditam quaestionem suggessit mihi corrupta manuscrip-
torum lecti0. Quod in his literis non adeo rarum est.
Tu ignosce, mi Gra-evi, et, quod te facere gaude0,
Broukhusium amare perge,

 

 

¹) = l. IV, 8, vs. 16. Vide Propert. Broukhusii, pag. 257.
2) Iosephus Iustus Scaliger (imo—1609), GalluS, vir
eruditissimuS, inde ab anno 1593 professor fuit Lugduni.
Multos auctores Latinos edidit. et de re chronologica,
epigraphica atque nummaria scripsit. Propertium a. 1577

edidit Lutetiae.

 

