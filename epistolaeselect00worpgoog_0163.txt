149

utinam bonis avibus exeat in manus hominum doctorum,
neque fallat quam commovit exspectationem. Schoppiis ¹)
hodiernis ut placerem, neutiquam laboravi, strenuus
contemtor omnium Cerberorum, etiamsi novis quotidie
latratuum honoribus inaurentur. Tuo exacto judicio
quomodo satisfecerim ‚ id vero majori mihi curae est. Quo-
circa unice a te contende, si quid amas tuum Brouk-
husium, ut inter legendum (neque enim ut horreas
manum his naeniis admovere vel suspicari vel timere
libet) ne negligere velis sicubi aberraverO, aut cespi-
tavero, diligenter me monere. Monebis autern gratum
hominem atque memorem, quique pluris faciat a te
uno in viam reduci, quam a trecentis aliis in coelum
plausu efferri. Et erit retractationi locus vel in re-
centanda hujus vatis editione, vel in alio poeta labori-
bus meis fortasse perpurgandO. Tuus vero Cicero
quid agit? Non ita debet te totum occupare Inscrip-
tionum opus, ut Tullii tui obliviscar-ia, et partam ex
pulcerrimo opere gloriam in incude relinquas. Sed
non facies, scic, quamquam cruciat nos mora ac desi-
derium jam ferme nimis longum. Age, noster Aescu-
·lapi, supremam manum impone labori utilissimo, et
debeat hoc tuis vigiliis sermo Romanus ut tandem ali-
quando in Cicerone germanum ac verum habeamus
Ciceronem. Vale vir summe, ac me, quod facis,
amare perge.
Amstelod. in eremo suburbano. 4 Februar. 1702.

mwoeoem-aex

¹) Casparus Scioppius (1576-1649), GermanuS, multa
edidit opera. Ab acerbissimis suis rixis litterariis praeser-
tim habet famam.

