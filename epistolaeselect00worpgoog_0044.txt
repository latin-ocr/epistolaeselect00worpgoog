30

Illa dies utinam felicibus advolet alis ,

Qua Clarii dicar pars quotacunque chori.

Armaque suspendens Marti votiva Batavo

Suspendam ex humeris plectra lyramque meis,

Et me Castalio lustratum Phoebus in antro

Ipse Philetaeum ducat ad usque nemus,
Adsitis Divi. Pluris mihi lectus et umbra, ’
Quaeque premat nitidas laurus odora comas,
Quam longis -titulis et opimo vivere censu,
Nec mihi nec Musis posse vacare meiS.
Credis et hoc, Graevi? malim sub paupere tecto
Otia divitiis anteferenda sequi,
Dum modo sint mecum Charites et amicus Apollo ‚
Hostica quam ad nostros signa videre pedeS.
Imperio exsultent alii. Felicior ille est
Qui sapit, et magno plus habet imperio.

Sed jam sententias loquor. Manum potius de tabula.
Francius et Plumerus quid faciant scire perlubenter
velim. Diemne suum obierunt, an vero ejurarunt amici- Α
tiam meam? Jam paene quatuor sunt menseS‚ postquam
nihil literarum ab illis vidi: scripsi nihilominus vel
decies interea, misi et grandem vernaculorum carminum ’
fasciculum ¹). Nec possum suspicari tot meas epistolas
periisse, nec unam aut alteram saltem Amstelodamumsal·
vam pervenisse. Ea res non potest dici quantum me angat3

 

¹) Illa carmina periisse videntur. Anno 1677 Amste-
laedami libellus fuit editm, cui titulus: Gedichten Van
J. v. Broekhuizen en J. Pluimer. Liber ille, dicatus a
Plumero Theodoro Buyser0‚ continet carmina Broukhusii,
quae legimus in editione altera poematum vernaculorum
(1712), pag. 1-35, Et fere omnia carmina Belgica,
quae a. 1712 primum sunt edita, anno 1680 et postea
scripta sunt.

Buysero etiam a Broukhusio esi: celebratus (cf. Poem.,

pag. 52).

