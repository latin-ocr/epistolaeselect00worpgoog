40

accepi. Id vero ut resarciam, (non enim tam leve
quiddam apud me est amicitia tua, ut ea patienter
carere possem) decrevi non sine munusculo poetico
deprecari culpam quam commisi longa ista taciturnitate,
quamvis non desperem de benignitate tua, si consideres
quibus angustiis et periculis paene obrutus sim jam diu.
Eclogam vides, qua dignitatis accessionem gratulatus
sum Principi Paderbornensi ¹). Eam sane ante aliquot
menses tibi discutiendam misissem, nisi omnia mea con-
silia turbasset insperatus ille atque infelicissimus con-

flictus. Verum

Gratia magna Deo; vetuit 'pater ipse valere

Quas sors insidias struxerat atra mihi,
idque profecto unius potissimum Domini de Weede 2)
industria et prolixo favore. Tu, mi Graevi, si quid
hic erraverim, habebis hominem cui nihil animadversione

tua acceptius esse potest3 si quid placuerit, eo mihi
gratior erit exiguus hic labor, quod calculum tuum
, mereri visus fuerit. Vale, Vir Clarissime, et me, quod
facis, amare perge. Trajecti ad Mosam, 29 Martii 1680.

 

ι) Videtur esse carmen: Menalcas. Ad Reverendissimum
Celsissimumque Principem Ferdinandum, Paderbornensem
et Monasteriensem Episcopum, Comitem Pyr-montanum et
liberum Baronem de Farstenbew, etc. (Poena, pag. 187).

Ferdinandus non tantum fuit episcopus, sed etiam
camerarius papae et vicarius in regionibus septentrionali-
bus renuntiatus est. Fortasse B. hoc novo munere gra-
tulatur.

²) Henricus a Weede hic fortasse designatur. Erat
praefectus militum (quem luitenant-kolonel vocant) satis
notus, In pugna apud Senes (XI Aug. 1674) fuit vulne·
ratus3 postea praefuit militibus, qui Traiecti in praesidio
erant collocati3 obiit a. 1700. In eius legione Brouk·
husius stipendia meruit. Sed etiam sermo esse potest dc
Everardo a Weede, domino a Weede, Dykveld, caet.
(1626-1702), Ultraiectino, viro reipublicae gerendae
peritissime, qui saepius, inprimis in Anglia, munere legati
functus est.

