93

magis ratam. Vale Vir Clarissime‚ et me, quod facis,

amare perge.
Amstelodami. 11 Maji. 1692.

LXXVIII.
Theodoro lansonio ab Almelooveen
lanus Broukhusius.

Ex diuturno silentio· tu0‚ Vir amicissime, nihil boni
jam pridem augurabatur animus. Sed bene est quod
convaluisti, quodque vim suam tempestive remiserit
morbus non semper innoxius. Annitere porro ut valeaS,
neque te nimium macera intempestivis lucubrationibus·
Nam cui quaeso bono ista e literis sive gloriola sive
delectatio, si non nisi cum dispendio bonae valetudinis
haberi potest? Liceat et nobis vivere, cum tot vivant
alii neque valde meliores, neque valde utiliores rebus
Musicis. Dictionarii Critici Pericula ¹) vidi, et legi
multa cum voluptate. Utinam auctor ille (Baelium 2)
esse perhibent) in suscepto tam utili labore pergat, et
magnum nobis excudat volumen! Magnum autem esse
necessario debet, ,cum in quorumlibet scriptorum errores
inquirere statuerit. Vix mihi videtur decem hominum
vita, etiam longissima, sufficere posse tanto operi:
praesertim si modio tam non parco singula lectori suo

 

 

¹) Mense Maio a. 1692 Bayle edidit: Projet et Fray-
mens d’zm Dictionaire Critique. A Rotterdam chez Rei-aler
Leers. De hoc libello B. agit.

2) Pierre Bayle (1647—1706), GalluS, vir eruditisimuS,
a. 1675 professor eloquentiae creatus est Sedani. Acade-
mia Sedanensi a Rege Christianissimo sublata contulit se
in patriam nostram. In Athenaeo Roterodamensi fuit
professor philosophiae atque eloquentiam, a. 1693 munus
deponens satis illi otii erat ad scribendum librum illum
celeberrimum, Dictionnaire historique et critique, quem
a.. 16991- in lucem emisit. ’

