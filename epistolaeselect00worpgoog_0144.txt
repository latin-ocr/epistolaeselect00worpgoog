130

non sine summa animi voluptate simul ac dolore. Fuisse
illam summis semper virtutibus conspicuam omnes soi-
vimus ¹); tu vero multa 'nos docuisti domestica cujusvis
generis exempla, quae nostri loci atqueordinis homines
fallere fere ac fugere solent. Et haec sunt illa ad quae

. exigi debet rerum sinceritas in altissima illa fortuna.

Quare eas tibi gratias ago, quas me agere oportet
pro ista luculenta tui erga me amoris testificatione. De
Propertio quod mones, gratum est. Notae in illum
meae caste ac pudice in scriniis habentur, neque ode-
runt claves et sigilla. Cave autem putes prodituras

umquam, nisi prius sub tuum missae fuerint arbitrium
Tu unus omnium nosti optime, quam parum me titillet

famae nescio cujus prm-itas, neque magis te fugit,
quam sollicite animi angar, ne quid olim dicar effudisse
praecipitanter nimis atque inconsiderate. Quocirca pig-
neror promissum tuum, utque horula aliqua subseciva
chartophylacium tuum in amiculi gratiam excutere velis ‚
summopere abs te contendo. Eadem opera et rebus
meis paupertinis subventum ibis, et optimo poetae
consultum cum meritissimo plausu literatae posteritatis.
De repertis (nam credi poterant periisse) Rutgersii Ve-
nusinis Lectionibus est quod nobis et bonis omnibus
gratulemur. Ego eas post text-um, ut vocant, Horatii
solas edi cupi0‚ absque ullis vel meis vel cujusvis
alterius phaleris. Fateor, multa. mihi jam pridem in
eum poetam observata, non nulla etiam, nisi ipso mihi
blandior, non pessimi saporis, verum omnia adhuc
confusa, indigesta, et vix annuo labore explicanda. Est
enim ea naturae meae tarditas, in his quidem negotiis,
ut nullus sit typographus adeo piger, adeo testudinem,

 

1) Β. carmina funebria scripsit in Reginam (Pomm,
pag. 117, 283).

