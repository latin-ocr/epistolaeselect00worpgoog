1'5‘5

video unde initium capere debeam ad Te scribendi,
et Tibi gratias agendi, quoties considero doni istius
Tui amplitudinem. Quod rem literariam atque anti-
quar-iam augere voluisti atque exornare luculentissimis
fructibus vigiliarum ac lucubrationum Tuarum, in eo
facis quod jam diu fecisti, hoc est, nullo non tempore de
studiis artium pulcerrimarum praeclarissime mereris.
Quod autem me quoque dignum habueriS, quem trans
’ mare misso aeterni operis exemplari cohonestares ¹),
quum ego necdum pro Orbe Tuo Romano 2), libro
eruditionis antiquae plenissime, debitas gratias egissem,
ita me premi sentio beneficiorum tuorum magnitudine,
ut non putem me umquam, non dico solvendo parem
fore, sed vix adeo cognoscendo quantum debeam animi ·
Tui bonitati. Nam quis ego sum, aut qualis, quem
Tu in aliquo numero amicorum Tuorum censere ultro
digneris? Te tamen non piguit in illustri isto erudi-
tionis atque ingenii Tui monumentO, verbis perquam
honorificiS, praeclare sentire de meis qualibuscumque
curis Propertio inpensis. Certe si aliqua nominis mei
memoria ad posteros est ventura, (id quod ego num-
quam ausus fui sperare) a Tuo mihi testimonio ventura
est, licebitque imagini meae inscribi, SPANHEMIVS
FACIEBAT. Magna mihi necessitas imposita est na-
viter agendi, ne fallam Tuum de me judicium. Quod
utinam implere possim! Adnitor quidem certe, quantum
licet per valetudinem, saepe minus firmam ac fidelem.

 

¹) A. 1706 Londinii tertium prodierunt Spanhemii
Dissertationes de praestantia et asu numismatum anti-
quorum. ’

²) Orbis RomanuS, seu ad constitutionem imp. An-
tonini exercitationes (luae,¹ prodiit a. 16973 a. 1704, iterum
prelo fuit mandatus·

