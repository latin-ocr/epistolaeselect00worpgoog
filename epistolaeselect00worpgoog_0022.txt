8

fuit Amstclaedami, aestate vero in praesidio crat col-
locatus Mechliniae ¹). Vir igitur,·qui nihil magis cu-
piebat quam totum se tradere litteris otioseque vivere,
aetatem trivit in itineribus et- belli periculis cum sociis,
quibus res maxime disiunctae atque contrariae cordi
erant. Erant tamen inter illos duo iuvenes, qui ut
Broukhusius litteras praetulerunt gloriae militari, Henri·
cus Haesius et David Bergius. Cum iis, qui in eadem

“ legione stipendia merebant, poeta arctis amicitiae vinculis

iunctus erat2). Bergius carmina nonnulla Latina scripsit3).

Satis apparet ex epistolis, qualis fuerit vita Brouk-
husii anno 1675 exacto. Inde ab anno 1682 Traiecti
ad Rhenum habitavit. Utebatur illic Graevii consuetu-
dine et familiaritatem contraxit cum Petro Burmanno 4).
Burmannus, minor natu Broukhusio, illam amicitiam
„semper coluit et postea in Academia Traiectina histo·
riarum professor renuntiatus in consilium adhibebat
militum praefectum, quotiescunque librum edere in animo
habebat. Traiecti Broukhusius edidit versionem Latinam
opusculi Gallico sermone scripti a Renato Rapino θ)

 

¹) Apparet ex eodem codice manu script0.

2) Vide Poem.‚ pag. 158, 162, 211, 307.

³) Of. Peerlkamp, 1. l., pag. 425.

4) Natus est Traiecti a. 1668. Audivit Graevium et doctor
iuris est creatus. Inde ab anno 1696 historias atque
eloquentiam profitebatur in urbe patria, a. 1715 migravit
Lugdunum, ubi a. 1741 obiit. Permul⁴os edidit auctores
Latinos.

⁵) Rene Rapin (1621—1687), e societate Iesu, vir
eruditissimus, et aliis libris edendis laudem sibi comparavit
et inprimis carmine, cui titulus Hortorum libri IV (Lute-
tiae, 1665). Anno 1668 edidit: Discom·s academique
sur la comparaison entre Virqile et Homere. Broukhusii
libellus inscribit-ur: Observationes in po'e‘mata Homeri
et Verqilii. Ε Gallico Latine redditae. Trajecti ad
Rhenum, Apud Franciscum Hal-ma . . . . 1684.

