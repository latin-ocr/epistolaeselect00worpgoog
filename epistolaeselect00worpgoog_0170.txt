156

Quae ratio fecit, cur lentius progrederetur meus in
Tibullum conatus. Nunc tamen per Dei O. Μ. clemen-
tiam haud ita procul absumus a meta, non moraturi
typographum simul atque ultimam manum receperit
nostra commentatiuncula. Tamen nihil admodum rei prae-
clarae polliceor, nisi quod arbitrer me certis ex
Historia Romana argumentis ostendisse, Tibullum non
esse natum eo ann0, Quum cecidit fato consul uter·
que pari ¹), sed vicenis facile annis priorem fuisse.
Praeiverat ante saeculum , et quod excurrit, Douza 2)
noster, sed ille in re clara nullos invenit sectatores, ne
Gerardum quidem Vossium, hominem subacti in his
rebus judicii. Tamen nisi calculum ita ponamus, in-
duimus nos in errorum laqueos nulla arte chronologica
dissolvendos. Deus Te, Vir Excellentissime, in viridi
ista et vegeta senectute clementissime conservet ac -
tueatur, bono publico artium bonarum, immensum Tibi
jam nunc debentium, atque amplius etiam debere
cupientium! Tu vero me, si mereri videbor, benevo-

lentia Tua atque amore complecti ac fovere perge.
Amstelod. in hortis suburbaniS, XIII. August. MDCOVI.

woe-r-

CXXXIII.

 

francisco Hessslio
lanus BroukhusiuS.

Literas tuaS, mi Hesseli, reddidit mihi Wetstenius
noster, una· cum Oda, bona (ita vivam) atque elegante.

 

¹) III, 5, vs. 18.

2) Janus Dousa (1545-1604)‚ Nordovix, litteris ope-
ram dedit Lovanii atque Duaci, fuit curator Academiae
Lugdunensis atque curiae Hollandiae ascriptus. Vir eru-
ditissimus multa edidit opera. A. 1582 prodierunt Antwer-
piae Praecidanea pro Aulo Albio Tibullo.

 

