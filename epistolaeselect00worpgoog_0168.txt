154

repositum est in sacrario bonae mentis, in tranquillo
Musarum secessu , in commercio dulcium libellorum. Hisce
nos fomentis curemus, non sine abstinentia et quiete,
omni Cartesianae medicinae choragio potioribus. Haec
fuit Pythagorae medendi ratio, non aegre corporis
morbis succurri credentis, ubi mens esset rite atque
ordine composita. De Henninio ¹) egi non indiligenter
cum eo, quem tu nominabas. Sic tamen, ut de ,te
nulla sit suspicio injecta. Ajebat nuper cum aliquo
periculo decubuisse, nunc vero meliuscule habere, post-
quam adsuevisset potioni lactis caprini. Te autem
interrogare debeo, ecquid scias qua illic conditione sint
professores? Stipendium habent, sive tu honorarium
maviS, non nisi quingentorum florenorum nostratis mo-
netae. Nam quod Henninio duplum datur, id factum
fuit propter duplicem spartam, quam exornare debet-3
est enim Medicinae quoque doctor publicus. Isne tibi
bolus tam. opimus videtur, ut propter eum stationem
relinquas, hodie quidem parum frugiferam, scd non
⁰ destitutam (ut puto) firma spe commodi luculentioris?
Sed tu ista melius videbis Ego quidem rebus tuis
numquam deero, si quid me ad res tuas vel consilio
vel solertia promovendas conferre posse credideris.
Cura ut recte valeas, mi carissime Hesseli, et me,
quod facis, amare perge.
Amstelod. in eremo suburbano. 7 August. 17 04.

CXXXII 2).
Ezechieli spanhemio 3)
lanus Broukhusius.
Haereo, ita vivam, Excellentissime Vir, neque satis
¹) Vide ad Epist. 34.

²) In Bibliotheca Lugdunensi.
³) De Spanhemio vide ad Epist. 82.

 

