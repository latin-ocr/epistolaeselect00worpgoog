· 25 ’
xv ι).

nicolao Heinsio
lanus Broekhusius.

Praeter expectationem evenit, Heinsi Nobilissime, quod
versus meos militares et horridos tam prolixo favore
excepisti. Et faveo sane laudibus meis: cur e'nim lau-
dari refugiam a te viro laudatissimo? Unum illud me
male habet, nihil a me tam magnifice diei posse, quod
non sit longe infra tua in literas merita. Elegiam ad
Celsissimum Principem Paderb orn ensem 2) vidisse te gaudeo,

Quid in ea mutandum censeaS, monuit me noster Fran· ·

cius 3). Et recte censes: quanquam (ut verum fatear)
defectus iste subterfugerit oculos meos. Sed non adeo
mirum hoc videri debet in homine tumultuarie. Quam
enim sit arduum inter tubas et tympana Musis vacare,

ipsa me quotidie experientia docet. Utinam tandem ali· '

quando Deus honestam pacem largiatur afflictissimae
patriae, egoque ita fortunulas meas compositas habeam,

 

¹) In= Bibliotheca Traiectina.
2) Β. carmen composuit: Ad Reverendissimum Celsissi-

mumque Principem Ferdinandum‚ Episcopum Pader- .

bornensem ac ‘Monasteriensem (cf. Poem.‚ pag. 1).

Ferdinandus a Fuerstenberg (lma-1683), e 'gente
nobili *Germanicsq anno 1661 episcopus Paderbornensis‚
anno 1678 episcopus Monasteriensis initiatus, Maecenas.
fuit virorum doctorum et poetarum. Scripsit de historia.
Paderbornensi et carmina Latina edidit.

3) Heinsius annotavit ad epistolam Broukhusii: „Scrip-
serat Francio Heinsius, primam in acidulas (ΣΡ) productam
et posteriorem in Aether correptam fuisse, praeterea in
Alexandri Sept‘imi musis laudandis nimium sibi visum
Brouckhusium‚ quae vix supra mediocritatem exsurge-
rent, quod ipse Furstenbergius non diffitebatur. Dari qui-
dem aliquid viventium auribus, sed mor-tuoe, a quibus
nihil gratiae speramus, invidiosis laudibus prosequi nullam
uti-litatem ferre.” ’

Verba illa in carmine (ed. 1711) non leguntur.

