152

ubicumque tibi displicuero. Non monebis ingratum,
neque ego umquam errores veteres novis tuebor errori-
bus. Et pulcre nosti, quantum mihi haec ratio scribendi
stomachum saepe fecerit in Attilis Leidensibus ¹), qui ,
si ipsis de se credatur, numquam errant. Propertium-
Danicum quod a me repetiS, multum miror. Ego eum,
jam ipsum triennium est, ad te remisi per Burmannum
nostrum, paullo ante quam ex urbe huc commigrarem.
Qui libellus si periit, non est magna jacturass omnia
enim ego manu mea fidelissime enotavi, unde Danis
reddi potest id quod nobis ipsi praestiterunt. Commo-
dum accidit ut ad eos destinaveris mittere emtos in
auctione Wittiana 2) libros3 constitui enim ego duo ad-
dere exemplaria mei Propertii una cum illis, quae
Vindingio dentur ac Wolfenio. Illa sive tu ad vos por-
tari voleS, sive rectius in hac urbe curari possunt, fac
in tempore per Halmam aut Wetstenium sciam. Bur-
manni nostri orationem avide desidero ²³). Vale mi
carissime ac jucundissime pater, et me, quod facis,
amare perge.

Amstelod. in eremo suburbano. 27 Februar. 1702 4).
CXXX.
francisco Hosselio
lanus Broukhusius.

Quod tam amice tamque honorifice sentis de meo

 

 

¹) Significat Perizonium et ‚Iacobum Gronovium‚ qui-
buscum B. usque ad mortem suam implacabiles gessit
inimicitiae.

²) De Wittio vide ad Epist. LXXX. Mense ‚Ianuario
a. 1701 obiit.

3) Burmannus d. XIV Martii Orationem funebrem
habuit in obitum Hermanni van Halen, Theologiae profes-
soris in Academia Traiectina.

⁴) Est haec postrema quam vidi epistola aBroukhusio
ad Graevium data. Graevius mense Januario a. 1⁷03
obiit3 B. d. XV Jan. carmen funebre composuit (Poem.‚

pag. 287). ¹

