101

Rotarodamensem ι) numquid vidisti? Sic puto. Nobis,
id est MarseveniO, Francio, ac mihi, visus est longe
alius prodiisse atque expectaveramus, et pagellae istae,
quas tecum, Vir Clarissime, si meministi, cum risu
pariter ac stomacho non injucunde percurrebamus, om-
nia alia promittebant. Ephemeridum scriptor Rasna-
gius 2) non dubitat fore, quibus suspectus sit hic novus
foetus, et simul provocat ad fragmentum Tragurianum,
sed et sic quoque bene cum literis actum pronuntiat,
quod laciniae istae nullo hactenus ordine cohaerentes,
jam commode, ac vsine interruptione xpossint legi, et
in unius corporis formam decentem redacta fuerint tam
varia tamque multiplicia membra. Amabo, mi Graevi,
fac examines paullisper hujus hominis sive judicium,
sive relationem, ·qui cum· multa dicere velle videatur,
tandem addit, nolle se litem· cum Nodoto 3) suscipere,
ideoque intacta relinquere plura de quibus possit dispu-
tari in utramque partem. Profecto si haec ratio trac-
tandi scriptores antiquos ferri potest, aut debet,
expecto ut mox Gallus aliquis ad eundem nobis
modum consarcinet reliquias veterum Historicorum3
quae res, praeter lectionem facilem ac non interruptam,
multum conferet ad eruendas multarum gentium cum
antiquitates, tum vero et origines, in quibus indagandis
hactenus est frustra suda-tum. Nec dubito quin brevi
Lucilium, quem amo, integrum simus habituri, modo
inveniatur aliquis qui se sapere credat ad Lucilii genium.
Dixerat o mores! o tempora l Tullius olim 4). Sed
olim. Hodie aliis moribus vivitur. Et tamen (quod

 

 

¹) Vide ad Epist. LXXXIV.
²) Vide ad Epist. LX.

³) Vide ad Epist. LXXXIV.
⁴) Mart., IX, 70, vs. l.

