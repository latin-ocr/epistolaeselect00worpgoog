33

serenio. Misi postea eam ipsam ad Francium3 neque
is tradidit. Credit 'enim‘ (quod inter nos pereat) parum
spei repositum esse in Marseveni0‚ quod mihi contra
videtur quotiescunque mecum reputo quam multa cum
laude de¹ eo praedicaveris, Mitto nunc elegiam, quam
precor ut ad Ol. Heinsium transferri cures; intellexi
enim ex Francii nostri literis ipsum esse Vianae. Vtinam
et ego illic essem! Haberem saltem occasionem ridendi
tecum insulsum tulgus, loquendi tecum de communibus
studiis, proficiendi quotidie ex doctissimis sermonibus
tuis. Nunc mihi senescendum erit, quantum videm,
inter ignobilem turbam, nec quicquam proderit habere
ingenuum et erectum animum, quoniam deest facultas
exercendi vires meae, nec aspirat unquam Fortuna.
Ferendum erit quicquid mutari non potest. Haec olim
quoque rerum conditio fuit, quae obtinet hodie, ut ad
immeritissimoss deferrentur ut plurimum honores, Quare
nihil est quod de mea fortuna querar, in tanta prae-
sertim infelicium turba. Vnum me male habet, et omnem
mentis tranquillitatem venenat, quod non liceat extra
molestias insani vulgi aetatem degere. Illud si contin· ’
gat, nihil est quod votis addam. Annitere, mi Graevi,
et viam ostende qua me quoque possim tollere humo:
Non tibi dedecori mea Musa futura est,
Nec male nos gratos arguet ulla dies.
Tu mihi felicem dabis in nova carmina venam, ¹
Ingenio solus tu potiere meo,
Surget, et auspiciis felicibus ibit in auras
Pressa veternoso Calliopea situ.
Quaeque parum firmis pedibus nunc repit, et audet
Vix se Pieriis annumerare choriS, ”
Judicio sustenta tue, sustenta favore,
Pierio comtum tollet honore caput.

