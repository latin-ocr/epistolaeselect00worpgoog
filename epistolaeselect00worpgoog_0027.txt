1 3
ΙΙ.

loanni Geor-uio Graevio
loannes van Broekhuizen.

Maturius ad te literas dedissem, Vir clarissime, si
non argumenti inopia retinuisset properantem animum.
Dum enim indies scribendi materiam aucupor, certior
experiundo factus sum, nihil hinc novi progredi, quod
non apud vos obsoletum sitss Mire hic frigent omnia,
et nos 'tanquam altissima pace indormimus otio nostro.
Sparguntur quidem nescio qui rumusculi de contrahendis
circa hanc dioecesin Germanorum Principum copiis,
quibus accesssurae sint et nostrae legiones, sed quantum
ego video, lentum erit negotium, et hactenus nihil mo-
vetur. De Philippoburgi obsidione ¹) omnia prospera
speramus, nihil tamen habeo quod affirmem. Interea
diu multumque circumspexi, si negotium abs te mihi
datum potuissem expedire. Verum quod quis speret
aliquod in hac urbe ab antiquis libris praesidium, frustra
est. Canonici nullam bibliothecam communem habent,
omnisque eorum industria versatur circa Gallorum ele-
gantias, Puto, si quis de Cicerone. quaerat, credent no-
men esse peregrini· piscis. Multum ruinarum hic videre
est, eruditionis parum. Heri, cum essem in collegio
Jesuitarum, excussi et bibliothecam, non magni sane
pretii, et ‘qua locupletiorem multi in Hollandia privati
possident. Nullos libros rarioris notae vidi, raros etiam
bonae. Manuscriptos codices quosdam habent, sed mis-
salia et ”Decretalia fere sunt. Est apud illos P. Jacobus

 

¹) Philippoburgum mense Iunio a Duce Lotharingiae
obsidione cinctum mense Septembri expugnatum est.

