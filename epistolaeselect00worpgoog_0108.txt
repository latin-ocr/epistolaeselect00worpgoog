94

admetiri velint. Laudo interim pulcerrimum eruditi
viri consilium, quo sane nullum aliud vel fructuosius
vel delectabilius concipi possit, modo ‘res non esset
laboris nimium vasti, infiniti, et vix cuiquam exhau-
riendi. Boneiarii Epistolas mitterem una cum his literis,
si satis fidere auderem fidei nautarum. Mittam tamen
, ubi volueris, et hominem cui tradam certum indica-
veris. Interim de Bonciario consulere poteris Janum
Nicium Erythraeum, Pinacotheca prima, numero 53,
pag. 98, et Morhofium ¹), L. 1, Polyhist. Liter., c.
23, p. 287. Quos versus M. Furio Bibaculo adscripsit
Vossius, ii sunt opinor A. Furii Antiatis, familiaris Q.

’ Catuli Cos. Exstant quaedam ex ejus Annalibus frag-

menta, quae in suum opus Virgilium transtulisse nota-
vit Macrobius, L. 6.‚ Saturn., c. 1. Quibus si componas
ea quae leguntur apud Gellium, L. 18, c. 11, non
poteris‘inficiari quin ejusdem ac unius omnia sint aucto-
ris. Veterem poe‘tam ibi Gellius vocat. Ita vero Ma-
crobius: „Quod si haec societas et rerum communio
poetis scriptoribusque omnibus inter se exercenda con-
cessa est-3 quis fraudi Virgilio vortat, si ad excolendum
se quaedam ab antiquioribus mutuatus sit? cui etiam
gratia habenda est, quod nonnulla in opus suum, quod
aeterno mansurum est, transferendo fecit ne omnino me-
moria veterum deleretur: quos sicut praesens sensus
ostendit, non solum neglectui, verum etiam risui habere
jam coepimus.” Risit certe Horatius, L. 2, Sat. 5 , V. 40:

 

¹) Daniel Mor-hof (1639—1691), natus Lubecae‚ saepius
patriam nostram visebat. Professor creatus Kieliae multos
libros prelo mandavit, e quibus ille, cui titulus: Polyhistor,
sive de notitia auctorum et rerum commentarii, 1688—-1692,
ad historiam litterariam eius temporis cognoscendam uti-

lissimus est.

 

